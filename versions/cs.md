---
id: cs
name: Čeština
shortname: Čeština
complete: true
---

# Etický kód designera

1. [Designer je především člověk.](#designer-je-p%C5%99edev%C5%A1%C3%ADm-%C4%8Dlov%C4%9Bk)
2. [Designer je zodpovědný za práci, kterou vypustí do světa.](#designer-je-zodpov%C4%9Bdn%C3%BD-za-pr%C3%A1ci-kterou-vypust%C3%AD-do-sv%C4%9Bta)
3. [Designer dává přednost dopadu před formou.](#designer-d%C3%A1v%C3%A1-p%C5%99ednost-dopadu-p%C5%99ed-formou)
4. [Designer nedluží lidem, kteří si ho/ji najmou, jen svou práci, ale i své rady.](#a-designer-owes-the-people-who-hire-them-not-just-their-labor-but-their-counsel)
5. [Designer vítá kritiku.](#designer-d%C3%A1v%C3%A1-p%C5%99ednost-dopadu-p%C5%99ed-formou)
6. [Designer se snaží poznat své publikum.](#designer-nedlu%C5%BE%C3%AD-lidem-kte%C5%99%C3%AD-si-hoji-najmou-jen-svou-pr%C3%A1ci-ale-i-sv%C3%A9-rady)
7. [Designer nevěří v krajní případy.](#designer-nev%C4%9B%C5%99%C3%AD-v-krajn%C3%AD-p%C5%99%C3%ADpady)
8. [Designer je součástí profesionální komunity.](#designer-je-sou%C4%8D%C3%A1st%C3%AD-profesion%C3%A1ln%C3%AD-komunity)
9. [Designer vítá rozmanité a konkurenční prostředí.](#designer-v%C3%ADt%C3%A1-rozmanit%C3%A9-a-konkuren%C4%8Dn%C3%AD-prost%C5%99ed%C3%AD)
10. [Designer si dělá čas na sebereflexi.](#designer-si-d%C4%9Bl%C3%A1-%C4%8Das-na-sebereflexi)

***

### Designer je především člověk

Předtím než jste designer, jste hlavně člověk. Jako všichni lidé na téhle planetě, jste součástí společenské smlouvy. Sdílíme spolu planetu. Tím, že jste designer, ovlivňujete lidi, kteří přichází do kontaktu s vaší prací; můžet jim svými činy pomáhat nebo škodit. Mějte vždy na paměti, jaký vliv bude mít vaše práce na společnost.

Každý z nás na této planetě má povinnost zanechat ji v lepším stavu, než jsme ji našli. Designeři nemají výjimku.

Pokud děláte práci, kteří závisí na příjmové nerovnosti nebo třídních rozdílech, selháváte jako občan, a tudíž i jako designer.

### Designer je zodpovědný za práci, kterou vypustí do světa

Design je disciplína činu. Máte odpovědnost za to, co vypustíte do světa. Ta práce nese vaše jméno. A i když nejde s jistotou předpovědět, jak se vaše práce bude používat, nemělo by být překvapující, když produkt s úmyslem někomu ublížit splní svůj účel. Nemůžeme být překvapeni, když zbraň navržená zabíjet někoho zabije. Nemůžeme být překvapeni, když databáze navržená k monitorování imigrantů způsobí jejich deportaci. Když vědomě tvoříme práci, která ubližuje ostatním, vzdáváme se své odpovědnosti. Když nevědomky tvoříme práci, která ubližuje ostatním, protože jsme nevzali v potaz její plný dopad, jsme o to více vinni.

Práce, kterou přinesete světu, je vaše dědictví. Přežije vás. A bude za vás mluvit.

### Designer dává přednost dopadu před formou

Měli bychom se více bát následků naší práce, než máe rádi naše chytré nápady.

Design neexistuje ve vakuu. Společnost je ten největší systém, který můžeme ovlivnit, a vše, co děláme, je jeho součástí; dobré i špatné. Musíme hodnotit naši práci podle tohoto vlivu, ne podle její estetiky. Objekt, jakkoliv líbivý, který je navržen, aby ubližoval lidem, nemůže být dobře navržen,  protože navrhnout takový objekt dobře, znamená navrhnout ho tak, aby ubližoval ostatním.

Nic, co navrhne totalitární režim, není dobře navrženo, protože to navrhl totalitární režim.

### Designer nedluží lidem, kteří si ho/ji najmou, jen svou práci, ale i své rady

Když si vás někdo najme, abyste něco navrhli, najímá si vaši expertízu. Vaší úlohou není jen udělat tu práci, ale i zvážit dopady té práce. Vaší úlohou je tlumočit dopad té práce svému klientovi nebo zaměstnavateli. A pokud by ten dopad měl být negativní, je vaší úlohou tlumočit to tvému klientovi, pokud možno, tak, aby se ten negativní vliv eliminoval. Pokud to možné není, je vaší úlohou, aby ta práce nikdy nespatřila světlo světa. Jinými slovy, nejste najatý/á jen na vykopání jámy, ale i na zvážení, jaký ta jáma bude mít dopad ekonomický, sociologický a ekologický. Pokud neprojde tímto testem, je na vás zničit lopaty.

Designer využívá svých znalosti ve službách ostatních, aniž by byl otrokem. Říct "ne" je designová dovednost. Ptát se "proč" je designová dovednost. Obracet oči není. Ptát se, proč něco děláme, je daleko lepší otázka, než jestli to můžeme udělat.

### Designer vítá kritiku

Žádný etický kód neochrání vaši práci před kritikou, ať už od klientů, veřejnosti, nebo ostatních designérů. Místo toho vyhledávejte kritiku, abyste v budoucnu mohli dělat lepší práci. Pokud je vaše práce tak křehká, že neustojí kritiku, neměla by existovat. Než se něco vydá, musí se to ověřit. Buďte otevřeni kritice, ať už přichází odkukoliv.

Role kritiky, pokud se dává vhodně, je zhodnotit a zlepšit práci. Kritika je dar. Dělá z dobré práce ještě lepší. Zabraňuje tomu, aby špatná práce spatřila světlo světa.

Kritiku bychom měli žádat a vítat v každé fázi designového procesu. Hotové dílo už neopravíte, ale můžete zvýšit šance, že váš projekt uspěje, pokud budete získávat zpětnou vazby včas a často.

Je vaše odpovědnost říct si o kritiku.

### Designer se snaží poznat své publikum

Design je vědomé řešení problému v rámci daných omezení. Musíte se potkat s lidmi, kterým ty problémy řešíte, abyste věděli, jestli je řešíte správně. Pokud jste součástí týmu, váš tým by se měl snažit odrážet tyto lidi. Čím lépe je tým schopen odrážet publikum, pro které navrhuje, tím lépe je schopen jejich problémy řešit. Takový tým je schopen přístupovat k problému z různých úhlů pohledu, z různých pozadí, s různými potřebami a zkušenostmi. Tým s jedním úhlem pohledu nikdy nepochopí omezení, pro které musí navrhovat, tak dobře jako tým s různými úhly pohledu.

A co empatie? Empatie je hezké slovo pro vyloučení. Pokud chcete vědět, jak to, co navrhujete, budou používat ženy, dosaďte do týmu ženu.

### Designer nevěří v krajní případy

Když se rozhodnete, pro koho budete navrhovat, zároveň tím vyjadřujete pro koho navrhovat nebudete. Roky jsme nazývali lidi, kteří nebyli nezbytní pro úspěchy našich produktů, krajními případy. Stavěli jsme je na okraj. A vyjadřovali jsme tím, že jsou na světě lidé, jejichž problémy nestojí za řešení.

Facebook říká, že má teď dvě miliardy uživatelů. Jedno procento z nich (to, co by většina produktů považovalo za krajní případ), je dvacet milionů lidí. To jsou ti lidé na okraji.

“Když něco nazvete krajním případem, ve skutečnosti jen definujete limity toho, na čem vám záleží.” — Eric Meyer

Jsou to transgender lidé, kteří se ocitnou na okraji projektů s "opravdovými jmény". Jsou to matky samoživitelky, které se ocitnou v situaci, kdy nějaké povolení vyžaduje podpis obou rodičů. Tohle jsou starší imigranti, kteří jdou volit a volební lístky nejsou v jejich jazyce.

Tohle nejsou krajní případy. Tohle jsou lidské bytosti a my jim dlužíme naši nejlepší práci.

### Designer je součástí profesionální komunity

Jste součástí profesionální komunity a způsob, jakým odvádíte svou práci a jak se v ní chováte, ovlivňuje všechny v této komunitě. Tak jako vlny ovlivňují všechny lodě nebo kálení do bazénu ovlivňuje všechny plavce. Pokud klientovi nebo zaměstnavateli neříkáte pravdu, doplatí na to designer po vás. Pokud pracujete zadarmo, bude se od dalšího designera očekávat to samé. Pokud si nebudete stát za svým ohledně špatné práce, designer po vás bude muset pracovat dvakrát tolik, aby to napravil.

I když má designer etickou povinnost vydělávat si na živobytí, jak nejlépe mu to jeho schopnosti a přiležitosti dovolí, nesmí to být na úkor ostatních v oboru. Nikdy nepotopte jiného designera kvůli vlastnímu prospěchu. To zahrnuje veřejné redesigny něčí práce, práci zadarmo, nevyžádanou práci a plagiáty.

Designer by měl komunitu budovat, ne ji rozdělovat.

### Designer vítá rozmanité a konkurenční prostředí

Během své kariéry se designer snaží učit. To znamená konfrontovat se s tím, co neví. To znamená poslouchat zkušenosti ostatních. To znamená vítat a pobízet lidi z různých prostředí a kultur. To znamená dát hlas lidem, které společnost historicky upozaďovala. Musíme těmto lidem dát v naší profesi prostor. Rozmanitost vede k lepším výsledkům a řešením. Rozmanitost vede k lepšímu designu.

Designer si hlídá své ego; ví, kdy mlčet a poslouchat; ví o svých předsudcích a vítá jejich zpochybňování; a bojuje za prostor pro ty, kteří byli umlčováni.

### Designer si dělá čas na sebereflexi

Nikdo se nevzbudí jednoho dne s tím, že designuje, jakoby vyhodil svou etiku z okna. To se děje postupně, jedno rozhodnutí za druhým, které se v danou chvíli může zdát v pořádku, a než se nadějete, navrhujete filtr pro e-shop se zbraněmi. 

Udělejte si jednou za pár měsíců čas na sebereflexi. Zhodnoťte rozhodnutí, které jste v poslední době udělali. Držíte se svých zásad? Nebo pomalu odsouváte etiku na druhou kolej s každým zvednutím platu?

Odchýlili jste se? Napravte to. Je vaše práce neetické peklo? Najděte si jinou.

Vaše práce je volba, Prosím, dělejte ji správně.
